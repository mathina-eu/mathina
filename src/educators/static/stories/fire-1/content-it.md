# Concetti matematici
I concetti che stiamo esplorando qui sono quelli di direzione, velocità e traiettoria. Una curva viene presentata come la traccia che un punto in movimento lascia sul piano. Ciò corrisponde all'idea familiare di un disegno a matita su carta. Il punto in movimento non è controllato direttamente, ma a distanza, ed è rappresentato da una freccia che ne rappresenta la velocità. Più precisamente, la direzione e il verso della freccia indicano la direzione e il verso del vettore e la lunghezza della freccia rappresenta il modulo della velocità. Insieme, direzione, verso e modulo costituiscono il vettore velocità del punto in movimento.

Il vettore velocità è sempre tangente alla curva. Possiamo azzerare la velocità e il punto in movimento si ferma. Se vogliamo che la curva abbia un angolo retto (per esempio una svolta di 90 gradi), dobbiamo rendere nulla la velocità nel punto di svolta.

# Commenti didattici
I bambini di questa età stanno imparando a coordinare i movimenti e a dare un senso a nozioni spaziali come le direzioni o destra e sinistra. Sebbene la mano destra e la mano sinistra possano essere scoperte già a 3-4 anni, molti bambini hanno difficoltà a distinguere tra sinistra e destra per qualche anno. Questa storia mira ad aiutare in primo luogo lo sviluppo dell'orientamento spaziale.

Il gioco sviluppa la nozione di azione a distanza e di codifica di informazioni. Sebbene il modo più naturale per un bambino di esprimere la forma di una curva sia disegnarla su un foglio, qui al bambino viene presentato un input codificato, una procedura generatrice, per la quale deve sviluppare una nuova intuizione, che probabilmente sta incontrando per la prima volta.

Il bambino dovrà compiere il salto concettuale di collegare l'idea di velocità (che ha già avuto modo di imparare intuitivamente dalle auto, dal muoversi, da qualsiasi oggetto in movimento), con la rappresentazione della stessa come una freccia. La freccia è una rappresentazione grafica di una proprietà invisibile degli oggetti, appunto, la velocità. Inoltre controllando la velocità possiamo muoversi, con un tempo sufficientemente lungo, in qualsiasi posizione vogliamo raggiungere.

I giochi in cui è necessario seguire una curva già tracciata, pongono poi una sfida particolare alla coordinazione mano-occhio.

# Esperienze interattive
Tutte e tre le app in questa storia utilizzano lo stesso elemento di controllo: la bacchetta magica retta da una mano, che è fissata nella posizione al centro del bordo inferiore dello schermo. L'unidrago volerà sempre nella direzione in cui punta la bacchetta. Quindi il corno del drago e la bacchetta magica (che in realtà è il corno da latte di questo unidrago, come spiegato nella storia) saranno sempre paralleli. La direzione del volo dell'unidrago può essere cambiata ruotando la bacchetta.


![Corno](/stories/fire-1/img/_align-center_/horn.png)

La velocità del volo dell'unidrago può essere controllata toccando la bacchetta a diverse distanze rispetto alla mano che la regge. La velocità è vicina a zero se l'utente tocca la bacchetta (con il puntatore del mouse o con il proprio dito per i dispositivi touch) vicino al punto in cui la bacchetta stessa è tenuta dalla mano. La velocità aumenta man mano che la bacchetta viene toccata più lontano rispetto alla mano. Nelle immagini sottostanti (da sinistra a destra) vedete aumentare l'aura della bacchetta, che rappresenta la velocità. Più grande è l'aura, maggiore è la velocità dell'unidrago. Se l'utente lascia andare (cioè smette di tener premuto il tasto del mouse o non tocca più lo schermo) anche l'unidrago si fermerà a mezz'aria. Questo particolare comportamento è stato implementato per rendere più facile il controllo del volo e per ridurre il livello di stress dell'utente.

![Corno1](/stories/fire-1/img/horn1.png)
![Corno2](/stories/fire-1/img/horn2.png)
![Corno3](/stories/fire-1/img/horn3.png)
![Corno4](/stories/fire-1/img/horn4.png)

L'unidrago potrebbe volare fuori dallo schermo. ma ritornerà se l'utente lo guida indietro usando la bacchetta. L'utente può anche utilizzare il pulsante "Indietro" per teletrasportare il drago nella sua posizione originale al centro dello schermo. 
![Back](/stories/fire-1/img/_align-center_/back.png)

## [App 1 - Il volo dell'unidrago]($HUB_URL/apps/?appNumber=0&story=fire-1)

In questa app, l'utente può abituarsi a controllare il volo dell'unidrago con la bacchetta magica. Non c'è un obiettivo esplicito da raggiungere. Poiché l'unidrago lascia una traccia fumosa lungo la sua traiettoria di volo, l'utente può provare a creare alcuni schemi intenzionali (per esempio l'iniziale di un nome, un numero speciale, un simbolo come un cuore o qualsiasi altra cosa a cui l'utente può connettersi). Inizia da modelli grandi e passa a quelli più piccoli e intricati. Gioca con il controllo della bacchetta, prova curve strette, spirali, zigzag...

@[youtube](QQP_EywUcL4?_align-center_)

## [App 2 - Le palle di fuoco]($HUB_URL/apps/?appNumber=1&story=fire-1)

In questa seconda app, all'utente viene chiesto di catturare le palle di fuoco (spuntino preferito dagli unidraghi) che appaiono sullo schermo. Una volta catturata una palla di fuoco, la successiva apparirà in una posizione diversa. Il numero di palle di fuoco catturate con successo viene visualizzato nell'angolo in alto a sinistra. Agli unidraghi non piacciono, invece, le nuvole e devono essere evitate. Se l'unidrago vola contro una delle nuvole, viene riportato indietro all'ultimo punto in cui è stata raccolta una palla di fuoco.

@[youtube](9gRPkL7sQH8?_align-center_)

## [App 3 - Segui la curva]($HUB_URL/apps/?appNumber=2&story=fire-1)

Quando l'app viene avviata, all'utente viene presentata una curva gialla nell'aria, che l'unidrago deve seguire. Non esiste un punto di partenza specifico, puoi volare semplicemente verso il punto più vicino sulla curva (o qualsiasi altro punto sulla curva) e provare a seguire la curva. Cerca di stare il più vicino possibile alla curva data e spostati lungo l'intera curva. Hai seguito con successo la curva quando scompare. Verrà visualizzata una nuova curva che ora puoi seguire per aumentare il tuo punteggio, che è sempre visualizzato nell'angolo in alto a sinistra.

@[youtube](9dz9j2j9c2I?_align-center_)