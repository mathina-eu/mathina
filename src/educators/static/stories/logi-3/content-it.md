# Concetti matematici
La storia **Cani e gatti** affronta il "problema della galleria d'arte", un cosiddetto problema di visibilità. La visibilità in geometria è un'astrazione matematica della nozione di visibilità nella vita reale.

Data una serie di ostacoli nello spazio euclideo, si dice che due punti nello spazio sono visibili l'uno all'altro, se il segmento che li unisce non interseca alcun ostacolo.

Una famosa soluzione al problema dà un limite superiore al numero minimo di guardiani che servono per controllare tutte le opere d'arte. Essa afferma che n/3 guardie sono sempre sufficienti e, talvolta, anche necessarie per proteggere un semplice poligono con n vertici.

Il calcolo della visibilità è uno dei problemi di base della geometria computazionale e ha applicazioni nella computer grafica, nella pianificazione del movimento e in svariate altre aree.

Molte delle nostre attività quotidiane si basano su schemi algoritmici. Viaggiamo in un'altra città e dobbiamo prendere l'autobus, programmiamo riunioni oppure cerchiamo un oggetto smarrito in casa nostra, dobbiamo raggruppare i piatti nella credenza in base a dimensione, tipo e colore oppure, a scuola, disporci in ordine di altezza in palestra, oppure ancora cerchiamo il miglior giocatore di scacchi in un torneo ecc...

I modelli algoritmici sono, spesso inosservati, parte integrante delle nostre vite. Spesso razionalizziamo le nostre attività quotidiane utilizzando un modello algoritmico con il fine di aumentare la nostra efficienza e quindi risparmiare tempo ed energie. Per esempio, quando pianifichiamo il nostro viaggio dal punto A al punto B, prendiamo in considerazione il tempo di viaggio, il numero di cambi di mezzo di trasporto, la distanza percorribile a piedi e infine creiamo l'itinerario migliore.

I modelli algoritmici conducono a un pensiero disciplinato. Attraverso passaggi successivi, l'utente valuta la situazione, rigettao conferma la propria idea iniziale. Ogni passo e, soprattutto, ogni soluzione corretta rafforzano l'autostima.


# Commenti didattici

È importante che l'insegnante o il genitore che accompagna il bambino mantenga il proprio ruolo. Questo ruolo consiste nel porre problemi e domande, incoraggiare ragionamenti, riflessioni, discutere strategie, condividere idee e collaborare per trovare soluzioni, senza imporre al bambino una strada prefissata, ma incoraggiando il più possibile l'esplorazione del problema.

Leggere e giocare con **Cani e gatti** non richiede alcun materiale aggiuntivo, né conoscenze preliminari.

L'approccio alla materia è, tuttavia, diverso da quello che viene solitamente utilizzato nell'istruzione formale. Nella storia possiamo infatti incontrare:
+ una linea narrativa sottostante,
+ un accattivante quadro visivo,
+ giochi e sfide nelle app. 

## Suggerimenti per ulteriori esercizi 
Seleziona il maggior numero possibile di punti tra i 36 disponibili, senza scegliere due punti sulla stessa linea retta.
![36 dots](stories/logi-3/img/logi3.png)

Disponi quante più regine possibile sulla scacchiera senza che minaccino la presa una con l'altra. 
![chess](stories/logi-3/img/sakk.png)

Una possibile soluzione al [problema delle otto Regine](https://en.wikibooks.org/wiki/Puzzles/Chess_puzzles/Eight_Queens). 
[Immagine: Encik Tekateki](https://commons.wikimedia.org/wiki/File:Solution_K_for_8_Queen_Puzzles.png)

# Esperienze interattive

La storia è accompagnata da una app in tre versioni leggermente diverse. Alla prima occasione gli utenti hanno la possibilità di giocare liberamente con la app. La seconda e la terza volta è necessario trovare una soluzione date diverse condizioni. 

La app è programmata in JavaScript ed è ottimizzata sia per PC che per tablet/smartphone. Di seguito ne vedete una breve descrizione. Vengono forniti collegamenti sia per la app che per il video della guida utente. 

##App 1 - Cani e gatti I ($HUB_URL/story/cats-and-dogs/?actionLink=firstGame)

L'utente vede la mappa di Città della logica e due cappelli della polizia. L'obiettivo è scoprire se i due poliziotti sono in grado di sorvegliare tutte le strade della città o se ne servono più. L'utente può spostare le icone sulla mappa e le strade presidiate appariranno come evidenziate. Il gioco è libero e non è richiesta alcuna soluzione.

@[youtube](T6k8ftH5jMc?_align-center_&hl=it&cc_lang_pref=it&cc=1)
[Script](stories/logi-3/transcripts/Script3.pdf)

##App 2 - Cani e gatti II ($HUB_URL/story/cats-and-dogs/?actionLink=secondGame)
L'utente vede la mappa di Città della logica e tre zollette di zucchero. L'obiettivo è scoprire se tre poliziotti sono in grado di sorvegliare tutte le strade della città e, se sì, come. L'utente può spostare le icone sulla mappa e le strade presidiate appariranno come evidenziate. 

@[youtube](uwkk_lkBqTk?_align-center_&hl=it&cc_lang_pref=it&cc=1)
[Script](stories/logi-3/transcripts/Script3.pdf)

##App 3 - Cani e gatti III ($HUB_URL/story/cats-and-dogs/?actionLink=thirdGame)
L'utente vede la mappa di Città della logica e tre cappelli della polizia. L'obiettivo è scoprire come tre poliziotti sono in grado di sorvegliare tutte le strade della città. L'utente può spostare le icone sulla mappa e le strade presidiate appariranno come evidenziate. Cliccando sul pulsante "Ricarica" sarà generata una nuova mappa.

