# Concetti matematici
​
Spostarsi da una posizione a un'altra è un'operazione quotidiana e piuttosto semplice. Se siamo nella necessità di spostarci, cerchiamo sempre di farlo nel modo più efficiente e veloce possibile; facciamo lo stesso ogni volta che siamo in situazioni più complicate, come quella di dover cercare la strada giusta in un labirinto.

C'è un detto che recita: "I saggi iniziano sempre dalla fine".

Dando uno sguardo all'esercizio contenuto in 'La sfida delle piastrelle colorate', possiamo proprio osservare come lavorare 'in direzione opposta' porti al  risultato in modo efficiente. Uno dei processi del pensiero più efficaci che possiamo impiegare per risolvere i problemi ci offre un punto di vista nuovo sul problema stesso. Usiamo la nostra capacità di definire relazioni, organizzare e riorganizzare i dati e quindi scoprire nuove connessioni. Un cambio di prospettiva è un'operazione di pensiero indipendente dal contenuto matematico e il modo più comune di usarlo in diversi ambiti della matematica è il cosiddetto 'passo del gambero' o pensiero inverso. Durante la procedura partiamo dalla fine e ci spostiamo verso l'inizio.

I passi del nostro problem solving sono i seguenti:
+ Comprensione del problema / situazione
+ Analisi, orientamento, esplorazione
+ Pianificazione
+ Esecuzione
+ Ricontrollo

Lavorare su problemi che richiedono un pensiero fuori dagli schemi può aiutare i bambini a sviluppare abilità metacognitive e una comprensione flessibile dei concetti matematici. Può anche promuovere la loro fiducia e il desiderio di affrontare situazioni sconosciute ed esplorare molteplici strategie di soluzione.

In **La sfida delle piastrelle colorate**, i seguenti concetti matematici di base giocano un ruolo importante:

+ Pattern: una sequenza o un disegno che si ripete o cresce. Un insieme ordinato di oggetti, numeri o forme disposti secondo una regola
+ Poligono: una regione delimitata del piano, il cui confine è costituito da una sequenza finita di segmenti di linea, uniti dai loro estremi. Un estremo di ogni segmento è il punto finale del solo segmento di linea successivo e il punto finale del primo segmento di linea è anche un punto finale dell'ultimo segmento di linea; solo i punti finali appartengono a più di un segmento di linea.
+ Sequenza: un insieme di oggetti / numeri disposti in un dato ordine o modello.


# Commenti didattici

È importante che l'insegnante o il genitore che accompagna il bambino mantenga il proprio ruolo. Questo ruolo consiste nel porre problemi e domande, incoraggiare ragionamenti, riflessioni, discutere strategie, condividere idee e collaborare per trovare soluzioni, senza imporre al bambino una strada prefissata, ma incoraggiando il più possibile l'esplorazione del problema.

Leggere e giocare con **La sfida del pavimento colorato** non richiede alcun materiale aggiuntivo, né conoscenze preliminari.

L'approccio alla materia è, tuttavia, diverso da quello che viene solitamente utilizzato nell'istruzione formale. Nella storia possiamo infatti incontrare:
+ una linea narrativa sottostante,
+ un accattivante quadro visivo,
+ giochi e sfide nelle app. 


## Suggerimenti per esercizi aggiuntivi

Il toolkit didattico **Dienes logic blocks** può essere utilizzato per creare esperienze simili a quelle della storia. Le tessere del set da 48 pezzi sono caratterizzate da quattro proprietà: colore (rosso, verde, blu o giallo), forma (cerchio, quadrato, triangolo), dimensione (piccola o grande) e con o senza foro.

Possiamo creare un gioco per due giocatori: entrambi i giocatori ricevono 10 tessere. I giocatori dispongono un pezzo uno dopo l'altro sul tavolo. La regola di posizionamento è che le tessere vicine devono differire l'una dall'altra solo in un singolo attributo. Il giocatore che non può più disporre pezzi su tavolo perde. 

![Per 2 giocatori](stories/logi-2/img/dienes1.png)

Un altro esercizio realizzabile con lo stesso set è quello di completare la serie seguente:
![Completa la serie](stories/logi-2/img/dienes2.png)

# Esperienze interattive

La storia è accompagnata da una app, che appare nella storia due volte. La prima volta gli utenti hanno la possibilità di giocare liberamente con la app. La seconda volta occorre invece cercare di trovare la soluzione pensando 'alla rovescia'.

La app è programmata in JavaScript ed è ottimizzata sia per PC che per tablet/smartphone. Di seguito ne vedete una breve descrizione. Vengono forniti collegamenti sia per la app che per il video della guida utente. 


## [App 1 - La sfida del pavimento colorato I]($HUB_URL/story/the-tiled-floor-trap/?actionLink=firstGame)
## [App 2 - La sfida del pavimento colorato II]($HUB_URL/story/the-tiled-floor-trap/?actionLink=secondGame)
In entrambe le app la regola del gioco è che gli utenti possono solo passare da un campo rosso a un campo rosso, da uno blu a uno blu, da uno verde a uno verde, da uno giallo a uno giallo oppure da cerchio a cerchio, da quadrato a quadrato, da triangolo a triangolo.

@[youtube](ORR614pbLzk?_align-center_&hl=it&cc_lang_pref=it&cc=1)
[Script](stories/logi-2/transcripts/Script2.pdf)

