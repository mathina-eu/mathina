# Concetti matematici
Da un punto di vista dei contenuti matematici, lo scopo di questa storia è quello di introdurre, con una modalità giocosa e informale, la crittografia e i suoi aspetti fondamentali. Nella storia, Leo e i suoi amici si trovano a voler comunicare delle informazioni a degli amici che non sono con loro, ma vogliono fare in modo che tali informazioni non arrivino ad altre persone. Leo ricorda un modo per "comunicare in segreto senza segretezza" che sua sorella maggiore, Mathina, gli aveva insegnato.

Viene così presentato un semplice metodo crittografico che però ha tutte le caratteristiche di un metodo crittografico moderno ed efficace. C'è un procedimento, il metodo vero e proprio, che permette di nascondere il messaggio da trasmettere e c'è la chiave (cioè un codice, un numero o un concetto) che permette di far comprendere il messaggio nascosto a chiunque la conosca. Il metodo crittografico usato da Leo e dai suoi amici prevede di scegliere una chiave e scelgono per questo scopo una frase che permette di identificare una figura precisa: per esempio, "ha cinque lati" ci permetterà di identificare un esagono se proposto tra le seguenti figure:

![circle](/stories/bucca-1/img/circle.png =250x150)
![triangle](/stories/bucca-1/img/triangle.png =250x150)
![pentagon](/stories/bucca-1/img/pentagon.png =250x150)
![square](/stories/bucca-1/img/square.png =250x150)

Il metodo per cifrare il messaggio consiste semplicemente nello scrivere altri messaggi falsi e simili al messaggio vero che si vuole nascondere e di disegnare su ciascun messaggio una figura diversa. A questo punto tutti i messaggi, contraddittori nel loro insieme, possono essere messi in bella vista in modo che chiunque possa leggerli. Solo chi ha la chiave (nella storia quella scelta è "ha sei lati") capirà subito qual è il messaggio corretto vedendo l'esagono disegnato su di esso.
Nelle tre esperienze interattive i lettori conoscono la chiave e sono coinvolti, per le prime due esperienze interattive nel processo di codifica [(qui)]($HUB_URL/story/the-secret-messages/?actionLink=app1) e [(qui)]($HUB_URL/story/the-secret-messages/?actionLink=app2) e nella [terza app]($HUB_URL/story/the-secret-messages/?actionLink=app3), nel processo di decodifica.

# Commenti didattici

La crittografia, nella sua forma più antica, nasce ai tempi della Grecia antica proprio con lo scopo di comunicare in segretezza delle informazioni senza che i nemici potessero capirle. Se lo scopo delle applicazioni multimediali presenti nel testo è quello di giocare con un semplice metodo crittografico, nella storia  viene presentato anche un'altro aspetto fondamentale della crittografia: è sempre possibile che qualcuno intercetti il nostro messaggio, capisca il metodo usato per nasconderlo e provi tutte le possibili chiavi per comprenderlo. La solidità di un metodo crittografico sta nel fatto che una persona che non ha la chiave dovrà impiegare molto tempo per provare tutte le possibili chiavi e questo dovrebbe scoraggiarla nel tentativo di provarci. La storia può essere compresa senza il bisogno di spiegare concetti di crittografia prima della sua lettura e offre svariati spunti su come sia possibile realizzare semplici cifrari, adatti a bambini con diversi gradi di competenza. Per esempio, per bambini che già conoscono le lettere, il metodo della storia può essere riproposto con un adulto che prepari i messaggi e con delle  chiavi che facciano riferimento alle lettere.

&nbsp;

# Esperienze interattive

Ci sono tre esperienze interattive nel corso della storia. Esse sono legate a momenti chiave del processo di cifratura e decifratura del messaggio e della scelta della chiave. 

Tutte le app sono programmate in Javascript e possono essere utilizzate su computer, tablet e smartphone. Segue una breve descrizione delle esperienze interattive con link ai video di spiegazione presenti sul canale YouTube di Mathina.


&nbsp;

## [App 1 - Messaggi e chiavi I]($HUB_URL/story/mathina-and-the-secret-messages/?actionLink=app1)

Nella prima esperienza, la chiave è "ha cinque lati" e il messaggio che si vuole trasmettere è "Guardate il terzo albero a nord delle fontane". L'utente deve trascinare al centro dello schermo il messaggio da trasmettere e la figura che è descritta dalla chiave (un pentagono). In questa esperienza le immagini disponibili sono figure astratte.

@[youtube](v5bwEKkhqc0?_align-center_)
[Script](/stories/bucca-1/transcripts/Script1-it.pdf)

&nbsp;

## [App 2 - Messaggi e chiavi II]($HUB_URL/story/mathina-and-the-secret-messages/?actionLink=app2)

La seconda app ripropone la stessa situazione della prima, quella legata alla codifica del messaggio, ma con chiave diversa ("il cielo ne è pieno"). Diversamente dalla prima app ci sono più immagini che messaggi e ci sono due possibili immagini che soddisfano le richieste: una stella e una nuvola. L'utente deve associare una di queste due immagini al messaggio corretto e combinare i messaggi falsi con immagini diverse da queste due.


@[youtube](Kh3v55aMQfk?_align-center_)
[Script](/stories/bucca-1/transcripts/Script1-it.pdf)

&nbsp;

## [App 3 - Messaggi e chiavi III]($HUB_URL/story/mathina-and-the-secret-messages/?actionLink=app3)

Nella terza ed ultima esperienza, i lettori sono invece coinvolti nel processo di decodifica del messaggio: conoscono la chiave (che è ancora "il cielo ne è pieno") e devono selezionare il messaggio segreto tra quelli proposti

@[youtube](p2ehDaFkRFk?_align-center_)
[Script](/stories/bucca-1/transcripts/Script1-it.pdf)

&nbsp;
